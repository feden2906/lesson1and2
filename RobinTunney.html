<!DOCTYPE html>
<html lang="en">
<head>
    <meta charset="UTF-8">
    <title>Робін Танні</title>
    <link rel="stylesheet" href="main.css">
</head>
<body>

<h1>Робін Танні</h1>

<div class="header">
    <p>Робін Танні (англ. Robin Tunney; нар. 19 червня 1972) — американська кіноактриса. Відома своєю роллю агента
        Терези Лісбон у серіалі «Менталіст» (2008—2015), а також ролями у таких фільмах як: «Заморожений каліфорнієць»
        (1992), «Магазин „Імперія“» (1995), «Чаклунство» (1996), «Кінець світу» (2008), «Наднова» та «Вертикальна межа»
        (2000). Крім того, з'явилася і в телевізійному серіалі «Втеча з в'язниці» (2005—2006).
    </p>

    <img alt=""
         src="https://upload.wikimedia.org/wikipedia/commons/thumb/f/f6/RobinTunneyHWOFFeb2013.jpg/200px-RobinTunneyHWOFFeb2013.jpg">
</div>

<h3>Біографія</h3>

<p>
    Робін Танні народилася в місті Чикаго, штат Іллінойс, в сім'ї продавця автомобілів і барменки.[2][3] Батьки Робін —
    ірландці, її батько емігрував з Ірландії, а мати — дочка ірландських емігрантів.[4] Своє дитинство провела в Орланд
    Парку, південно-західному передмісті Чикаго. Виховувалася в католицькому дусі. Навчалася в середній школі Карла
    Сендбурга (Carl Sandburg High School) та в Чиказькій академії мистецтв (Chicago Academy for the Arts).[5]

    У дев'ятнадцять років Робін переїхала до Лос-Анджелеса та отримала декілька телевізійних ролей («Клас 96», «Закон та
    порядок», «Як у кіно», «Життя триває»). Здійснила свій акторський прорив, зігравши суїцидального підлітка з
    поголеною головою у фільмі «Магазин „Імперія“» та привернула подальшу увагу своєю роллю відьми у фільмі
    «Чаклунство».

    1997 року разом із Генрі Томасом знялася у фільмі «Ніагара, Ніагара» (режисер Боб Госсе — тодішній чоловік акторки)
    та удостоїлася Кубка Волпі в номінації «найкраща акторка» на Венеціанському кінофестивалі цього ж року. Разом із
    Арнольдом Шварценеггером з'явилася в бойовику «Кінець світу» 1999 року.

    У пілотному епізоді серіалу «Доктор Хаус», Робін виконала роль виховательки дитсадка, яка знепритомніла перед дітьми
    та зрештою втратила мову (афазія). Також акторка зіграла роль Вероніки Донован у першому сезоні серіалу «Втеча з
    в'язниці» та роль агента Терези Лісбон у серіалі «Менталіст».
</p>

<a class="back" href="index.html">Вернутись назад</a>
</body>
</html>